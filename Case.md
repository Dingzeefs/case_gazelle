Hi Liam

Leuk dat je volgende week weer langs komt in Dieren voor de rol van Data Scientist binnen Gazelle. Onderstaand vind je de case die we je vragen voor te bereiden voor het gesprek.
Het gesprek zal plaatsvinden met Bob van Hulst (Manager Customer Service) en Abdellah Louchahi (Data Scientist)

Case-omschrijving (2e ronde)
• Type: Board-ready adviescase (marktanalyse en dealernetwerk-inrichting) voor de 2e ronde van het gesprek voor Data Scientist bij Gazelle (Pon Bike).
• Doel: Op basis van data een helder, onderbouwd advies voor Pon Bike formuleren.
• Data: dealer_lijst.csv (dealers en merken in NL), demografie.xlsx (CBS-demografie per postcode).
• Deliverable: Max. 15 min presentatie met concrete vervolgstappen; Q&A na afloop; deel na afloop code en eventueel dashboard.

• Deliverables (uitgebreid):
– Slide deck 
– Werkend notebook/script (Python/R) voor dataprep, analyses en grafieken
– Dashboard (Tableau/Power BI/Excel) met filters voor regio en merk
– Korte README met aannames, beperkingen en datakwaliteitsnotities

• Gewenste visualisaties

• Voorbeeld Kern-KPI's om te rapporteren:
– Dealers per 100k inwoners (totaal, Pon, per merk)
– Pon-share bij dealers: Pon-dealers / totaal aantal dealers per regio
– Dekkingsscore vs benchmark (Urban Arrow): actueel / target
– Aantal white-spots en grootte (inwoners zonder adequate dekking)
– Concurrentie-intensiteit: verhouding Pon- t.o.v. niet-Pon-dealers per regio

-------------------------------------------------------------------------------------------------------------------------------------------------------------------------------------

Stel je voor: je presenteert aan de board van Pon Bike, de overkoepelende organisatie van de bekende fietsenmerken van Pon. Voor deze case kun je ervan uitgaan dat dit Gazelle, Cannondale, Union, Kalkhoff, Urban Arrow, Cervelo, Focus en Santa Cruz zijn.
Ik wil je vragen om met behulp van de bijgevoegde datasets een helder advies te presenteren. Zorg ervoor dat je in je presentatie in ieder geval antwoord geeft op de volgende vragen:
the g


• In welke regio's zijn we te veel, goed, of juist weinig aanwezig?
• Voor deze vraag mag je ervan uit gaan dat het dealernetwerk van Urban Arrow succesvol is, dat wil zeggen: ze halen met hun huidige netwerk de doelen. Als Urban Arrow dezelfde strategie toe wil passen in een ander, maar vergelijkbaar land als Nederland, welk advies zou je hen geven?
• Zou je iets veranderen in welke merken Pon Bike op dit moment heeft? Denk hierbij aan het stoppen met een merk of juist het toevoegen van een nieuw merk. Gebruik hierbij niet alleen de data, maar juist ook je eigen overtuiging en andere argumenten zoals bijvoorbeeld CSR of politieke overwegingen.

Verder ben je volledig vrij in je aanpak en creativiteit, zolang er maar concrete en waardevolle vervolgstappen voor Pon Bike uit komen. Je presentatie mag maximaal 15 minuten duren. Na afloop gaan Bob en Abdellah graag met je in gesprek, stellen ze je wat vragen en bespreken ze de case verder met je na.
Mocht je nog vragen hebben, dan is daar ook zeker ruimte voor.
We willen je ook vragen of je na afloop jouw code (Pyton/R oid) en een eventueel dashboard (Tableau, Power BI, Excel) met ons wilt delen.

Ter ondersteuning, een korte toelichting op de datasets:

• dealer_lijst.csv - Een uitgebreide dealerlijst met fietsendealers in Nederland. Elke winkel kan meerdere regels hebben als ze meerdere merken verkopen. Hierin vind je zowel Pon-merken als concurrenten. Pon Bike heeft de vrijheid om zelf te kiezen bij welke dealers zij hun merken willen verkopen.
• demografie.xlsx - Demografische informatie over alle postcodegebieden in Nederland, afkomstig van het CBS.

Ik wens je veel succes en ook plezier met de voorbereidingen!

Mocht je vragen hebben kan je mij altijd bellen.

